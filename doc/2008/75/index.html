<p>Designförändringar: synliga skipplänkar Uppdateringar har skett i HTML-koden. Bland annat är de tidigare osynliga skipplänkarna synliga.</p><p>Idag valde jag att ändra i min HTML-kod av diverse skäl. Jag har länge funderat på att göra detta, men inte funnit motivationen då det egentligen inte är någon stor grej, och ännu mindre troligt någon annan än jag själv bryr mig om.</p><h2 id=inneh-llet-har-flyttats-ner>Innehållet har flyttats ner</h2><p>Jag var en riktig kodnazist när jag sist reviderade HTML-koden. Jag bestämde mig för att köra med innehåll först till vilket pris som helst. Det är god sed för uppmärkning att ha innehållet så tidigt som möjligt i HTML-dokumentet, men leder till problem när det gäller till att hitta på smidiga CSS-lösningar - då navigationen tenderar till att alltid vara överst eller komma först på en webbplats.</p><p>Många utav mina förebilder, såsom <a href=http://456bereastreet.com title="456 Berea Street">Roger Johansson</a>, <a href=http://robertnyman.com>Robert Nyman</a> och <a href=http://friendlybit.com title=Friendlybit>Emil Stenström</a> har inte denna kodkonvention. Dessa kör alla med navigationen över innehållet. Faktum är att ytterst få väljer att strukturera sin kod på det viset. Jag har därför dragit slutsatsen att det är bra, men rätt overkill att inte göra på det viset. Så jag gick alltså från</p><ol><li><code>&lt;ul id=&quot;skip&quot;&gt;</code></li><li><code>&lt;li&gt;</code></li><li><code>Till navigationen</code></li><li><code>&lt;/li&gt;</code></li><li><code>[...]</code></li><li><code>&lt;/ul&gt;</code></li><li><code></code></li><li><code>&lt;div id=&quot;content&quot;&gt;</code></li><li><code>[...]</code></li><li><code>&lt;/div&gt;</code></li><li><code></code></li><li><code>&lt;div id=&quot;nav&quot;&gt;</code></li><li><code>[...]</code></li><li><code>&lt;/div&gt;</code></li></ol><p>Till följande:</p><ol><li><code>&lt;ul id=&quot;skip&quot;&gt;</code></li><li><code>&lt;li&gt;</code></li><li><code>Till innehållet</code></li><li><code>&lt;/li&gt;</code></li><li><code>[...]</code></li><li><code>&lt;/ul/&gt;</code></li><li><code></code></li><li><code>&lt;div id=&quot;nav&quot;&gt;</code></li><li><code>[...]</code></li><li><code>&lt;/div&gt;</code></li><li><code></code></li><li><code>&lt;div id=&quot;content&quot;&gt;</code></li><li><code>[...]</code></li><li><code>&lt;/div&gt;</code></li></ol><p>Det skall bli spännande att se om jag får några biverkningar på grund av mitt val.</p><h2 id=g-till-inneh-llet>Gå till innehållet</h2><p>Så vad om min nya balk med en massa tuffa länkar?</p><p>Skipplänkar är till för det strukturella och spelar viss roll ur SEO-synpunkt. Det är inte nödvändigt att visa dem annat än för de som <em>skall se dem</em>, såsom sökmotorspindlar eller skärmläsare. Jag har dock, likväl, valt att lägga mina skipplänkar synliga på sidan.</p><p>Det är också ett experiment för att se om min <a href=http://en.wikipedia.org/wiki/PageRank>PageRank</a> påverkas av synliga eller osynliga skipplänkar eller omkastad ordning i min uppmärkning.</p>