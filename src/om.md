---
title: Hej, Jag heter Anders!
layout: single.hbs
---

Jag är bosatt i Stockholm och titulerar mig webbutvecklare, hobbymusikant, hårdrockare, skrotlyftare och brädspelare.

Jag känns kanske igen ifrån [Twitter](https://twitter.com/madr_se), [Dotabuff](https://www.dotabuff.com/players/42850321), [Last.fm](http://www.lastfm.se/user/Madr), [Github](https://github.com/madr), [Soundcloud](https://soundcloud.com/madr), [Stack Overflow](http://stackoverflow.com/users/512382/madr) eller [Songkick](https://www.songkick.com/users/madrse).

## Nuvarande projekt

- Äga alla låtar äldre än 1990 i spelet Brutal Legend. På vinyl, såklart.
- En demo på 2-3 låtar med dödsmetallstema.
- Kvaliciera för medlemskap i [1000 lbs club](../2020/1000lbs).

Och denna webbplats, såklart! Jag tycker om att prova tekniska saker här, och jag skriver om det i detalj på [Tuffa saker i senaste iterationen av madr.se](../2019/meta/).

## Webbutvecklar-profil

Jag har fokus på följande tekniker som jag vill lära mig mer om.

- React och Redux.
- Elixir, Phoenix och Phoenix LiveViews.
- Rust.

Jag har mer än fem års erfarenhet av nedanstående tekniker och vanor.

- Python, Django och Flask.
- Semantisk HTML och tillgänglighet.
- JavaScript, Progressive Enhancement och Feature Detection.
- CSS, användbarhet och Responsive Web Design.
- Mobile first, Android och iPhone.
- Wordpress, Drupal, Silverstripe och PHP.

Min favoritdistro är [Arch linux](https://archlinux.org), som jag använt sedan 2011. Jag var Mac-användare 2001-2017, och är det återigen 2020 - framåt.

## Tidigare projekt

I bandet [Crysania](http://www.last.fm/music/Crysania) spelade jag Power Metal, där jag medverkade på tre demos: [Demo 2001](https://soundcloud.com/madr/sets/demo-2001), [Demo 2002](https://soundcloud.com/madr/sets/crysania-demo-2002) och [Demo 2003](https://soundcloud.com/madr/sets/crysania-demo-2003).

Jag är en av fem grundare till [Catahya.net](http://catahya.net), ett Fantasy- och SciFi-community som senare blev en SVEROK-ansluten förening. Mellan 2002 och 2007 hade jag såväl tekniskt ansvar för hemsidan som uppdrag i föreningens styrelse. [^0]

Webcomicen [Competent in All, excells in None](http://www.cia-ein.com) bedrevs tillsammans med några vänner från 2006 till 2008. Heligt PHP-hack från start till slut.

När CSS3 började ta fart 2009-2010 löste jag allt prefixande med Sass och [css3-sass-mixins](https://github.com/madr/css3-sass-mixins), som numera kan ses som ett subset av (det betydligt mer kraftfulla) Compass[^1].

2011 lät [uidev-checklist](https://github.com/madr/uidev-checklist) frontend-tasks (HTML-validering, JS- och CSSlint, optimering av PNG ...) automatiseras med Apache Ant. [^2]

Mellan 2009 och 2012, i väntan på [The Hobbit](http://www.imdb.com/title/tt0903624/), stod jag för design och litet tekniskt ansvar för sajten **Under kullen**, som agerade bevakning och abstinensdämpare. Artiklarna där skrevs främst av [Susanne](https://twitter.com/askdotra).

[holdr](https://github.com/madr/holdr) är en [PlaceKitten](http://placekitten.com)-klon för att hosta själv, med egna bilder (måste inte vara katter). Övergiven för vidare utveckling sedan 2013.

[Tidrapportering suger!](https://github.com/madr/tajm) var en tjänst för att samla in och visualisera tid, vars främsta behov var att kompensera för undermåliga tidrapporteringssystem jag själv använde från 2011 till 2017.

Mellan december 2012 och september 2016 spelade jag [Dota 2](https://www.dotabuff.com/players/42850321) tämligen ambitiöst och målmedvetet, i rollerna tank eller support. Mina mest spelade och framgångsrika hjältar är Omniknight, Undying och Venomancer. [^3]

[Hägran](http://soundcloud.com/hagran) var ett musikprojekt inriktat på experimentiell Doom Metal, som spelade in två EP: Sånger om ett slut (2008), och Arvet (2016).

[^0]: Hemsidans ASP-jox blev senare portad till Wordpress. Jag förblev hedersmedlem fram tills föreningen avslutades våren 2019. Jag är via Catahya även [publicerad författare](https://www.goodreads.com/author/show/7245013.Mars_Ytterstr_m).
[^1]: Detta är mitt mest forkade repo på Github. Personligen har jag gått över till Less och [autoprefixer](https://www.npmjs.com/package/autoprefixer) för de sällsamma fall där vendor-prefix fortfarande behövs.
[^2]: Innan NPM/Yarn (med understöd av Gulp, Grunt och Webpack) blev de-facto byggsystem för webbrelaterade saker experimenterade vi alla inom automatisering av tråkiga uppgifter. Att göra det med Apache Ant är ingenting jag rekommenderar numera.
[^3]: Jag kommer nog aldrig helt att sluta med Dota 2, men jag spelar numera bara för att det är roligt. Vilket inte blir riktigt lika ofta som förr.
