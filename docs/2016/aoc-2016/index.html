<!doctype html><html lang=sv><head><meta charset=UTF-8><title>Uppladdning inför Advent of Code 2016 | Anders Ytterströms hemsida</title><meta name=viewport content="width=device-width"><link rel=stylesheet title="madr.se stilmall" href=/madrse.css><link href=/prenumerera.xml type=application/atom+xml rel=alternate title=madr.se><link rel=canonical href=https://madr.se//2016/aoc-2016/ ><meta property=og:title content="Uppladdning inför Advent of Code 2016"><meta property=og:type content=article><meta property=og:url content=https://madr.se//2016/aoc-2016/ ><meta property=og:image content=https://sv.gravatar.com/avatar/981e98db0f85baaa05dddd1ee46a3276><meta property=og:site_name content="Anders Ytterströms hemsida"></head><body><a href=#content class=skiplink>Hoppa till innehåll</a><header><a href=/ rel=home>madr.se</a><nav><a href=/bl/ >🤘 Brütal Legend</a> <a href=/evenemang/ >📅 Evenemang</a> <a href=/om/ >🤷‍♂️ Om</a> <a href=http://broken-close-swan.gigalixirapp.com/live>🎲 RISK</a> <a href=/prenumerera.xml rel=alternate title="Prenumerera via Atom">📣</a></nav></header><main id=content><article><h1>Uppladdning inför Advent of Code 2016</h1><footer><time>2016-11-17</time> av <a rel=author href=/om><img src=https://sv.gravatar.com/avatar/981e98db0f85baaa05dddd1ee46a3276 alt=porträtt> Anders Ytterström</a></footer><p>Jag har under året skrivit mer kod än på många tidigare år, så vad är väl mer passande än att använda formtoppen till något kul?</p><p><a href=http://adventofcode.com>Advent of Code</a> är en adventskalender för programmerare. Varje dag 1-25 december släpps en nya uppgift som kan lösas med valfritt programmeringsspråk. Det hölls för första gången 2015 och repriseras i år.</p><p>Jag deltog inte förra året men jag hade tänkt ta revanch i år genom att försöka slutföra hela kalendern med minst två programmeringsspråk: ett för mig välbekant, och ett för mig obekant.</p><p>Det välbekanta språket är ingen högoddsare: <strong>Python 3</strong>. Det är sedan fyra år mitt förstahandsval för att koda webbbackends och scripts, så jag ser fram emot att få prova Python på ren problemlösnings-orienterad programmering.</p><p>Det för mig obekanta språket var litet tufft att välja ut, men landade till slut på ett av de språk som fascinerar mig mest: <strong>Lisp</strong>. Här har jag ännu inte valt dialekt, men jag har smalnat av till antingen <strong>Common Lisp</strong> (då Clozure Common Lisp) eller <strong>Scheme</strong>.</p><p>Då Lisp är mig totalt obekant kommer jag att tillbringa närmasta dagarna åt att läsa på litet och sedan välja dialekt baserat på Minsta motståndets lag.</p><p>Jag ska en gång för alla ifrågasätta myten om att JavaScript och Lisp har likheter, om så bara för min egen skull.</p><p>Jag har redan tjuvstartat genom att forka <a href=https://gitub.com/madr/advent_of_code_2016>Kodsnacks repo på Github</a> för att kunna lämna in lösningarna i ett lokalt sammanhang, samt för att utmana mig själv litet att versionshantera lösningarna ordentligt.</p></article></main><footer><p><a href=https://creativecommons.org/licenses/by-sa/4.0/ lang=en>CC BY-SA 4.0</a> av Anders Ytterström sedan dec 2006. <a rel=alternate href=/prenumerera.xml>Prenumerera</a>.</p></footer></body></html>