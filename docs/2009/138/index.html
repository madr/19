<!doctype html><html lang=sv><head><meta charset=UTF-8><title>I jakten på den perfekta mobilsajten | Anders Ytterströms hemsida</title><meta name=viewport content="width=device-width"><link rel=stylesheet title="madr.se stilmall" href=/madrse.css><link href=/prenumerera.xml type=application/atom+xml rel=alternate title=madr.se><link rel=canonical href=https://madr.se//2009/138/ ><meta property=og:title content="I jakten på den perfekta mobilsajten"><meta property=og:type content=article><meta property=og:url content=https://madr.se//2009/138/ ><meta property=og:image content=https://sv.gravatar.com/avatar/981e98db0f85baaa05dddd1ee46a3276><meta property=og:site_name content="Anders Ytterströms hemsida"></head><body><a href=#content class=skiplink>Hoppa till innehåll</a><header><a href=/ rel=home>madr.se</a><nav><a href=/bl/ >🤘 Brütal Legend</a> <a href=/evenemang/ >📅 Evenemang</a> <a href=/om/ >🤷‍♂️ Om</a> <a href=/prenumerera.xml rel=alternate title="Prenumerera via Atom">📣</a></nav></header><main id=content><p class=alert--archived><i>Detta är ett arkiverat inlägg, som importerats hit för referens. Det kan se konstigt ut och innehålla utdaterad information eller inaktuella åsikter.</i></p><article><h1>I jakten på den perfekta mobilsajten</h1><footer><time>2009-12-04</time> av <a rel=author href=/om><img src=https://sv.gravatar.com/avatar/981e98db0f85baaa05dddd1ee46a3276 alt=porträtt> Anders Ytterström</a></footer><p>Madr.se har sedan en tid tillbaka en visning som är anpassad för handhållna enheter som t ex mobiltelefoner, eller mobilsajt som det brukar kallas i dagligt tal. Jag är rätt nöjd med den, men har inte brytt mig om att kvalitetskontrollera den. Idag blev jag däremot påmind om <a href=http://ready.mobi>mobiReady</a> som är ett utmärkt verktyg för att kontrollera en mobilsajts kvalitet.</p><p>Innan jag kunde köra testen upptäckte jag en stor brist i min implementation: det gick inte att påtvinga madr.se att visas mobilt. Jag kör nämligen allt på samma domän och använder olika templates beroende på vad scriptet <a href=http://detectmobilebrowsers.mobi/ >Detect Mobile Browsers</a> avgör. Scriptet är mycket bra så länge det gäller "vanliga" webbläsare, men när något annat (t ex mobiReady eller w3c-validatorn) ska nå sajten ballar scriptet ur.</p><p>Genom att framtvinga rätt version kunde jag köra testet. Madr.se fick överaskande <strong>5/5</strong> i betyg:</p><blockquote><p>It will probably display very well on a mobile phone.</p></blockquote><p>Jag fick inga fel, men några olustiga varningar.</p><ul><li>Jag kör inte min sida som <code>application/xhtml+xml</code>. <a href=http://en.wikipedia.org/wiki/XHTML_Mobile_Profile>Min valda Doctype</a> kräver det.</li><li>Inga access-keys används, vilket faktiskt är motiverat på en handhållen enhet.</li><li>Inget standard-input läge är satt på formulärfält.</li><li>Ingen Google sitemap.</li><li>Servern skickar inte tillbaka några cache-headers för HTML-koden.</li></ul><p>Jag har alltså litet att göra ännu. Förutom att ordna ovanstående punkter är det dags för mig att skaffa en egen domän för min mobilsajt så att jag slipper krångel nästa gång jag testar. <strong>madr.mobi</strong> är ledig, men det återstår att se - jag vet inte om det finns restriktioner för den domänen.</p></article></main><footer><p><a href=https://creativecommons.org/licenses/by-sa/4.0/ lang=en>CC BY-SA 4.0</a> av Anders Ytterström sedan dec 2006. <a rel=alternate href=/prenumerera.xml>Prenumerera</a>.</p></footer></body></html>