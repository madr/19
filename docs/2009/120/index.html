<p>Länken <a href=http://www.microsoft.com/windows/internet-explorer/get-the-facts/browser-comparison.aspx>Windows Internet Explorer 8: Get the facts</a> är nog den roligaste på länge. Den går igenom några punkter där Microsoft hävdar att IE8 äger Firefox och Chrome.</p><p>Inte nog med att de har totalt fel på vissa punkter, det är dessutom så uppenbara fel att alla gränssnittsutvecklare och datatekniker vet hur totalt fel felen är. Jag känner för att kommentera här.</p><h2 id=s-kerhet>Säkerhet</h2><blockquote><p>Internet Explorer 8 takes the cake with better phishing and malware protection, as well as protection from emerging threats.</p></blockquote><p>Nu är jag långt ifrån en expert på säkerhet, men jag har svårt att tro att fristående applikationer är mindre säkra än en applikation hårt integrerad med operativsystemet. Känns som fånigt säljsnack.</p><h2 id=integritet>Integritet</h2><blockquote><p>InPrivate Browsing and InPrivate Filtering help Internet Explorer 8 claim privacy victory.</p></blockquote><p>Firefox har förvisso inte den här egenskapen i stable förrän <a href=http://www.mozilla.com/en-US/firefox/3.5/releasenotes/ title="Firefox 3.5 rc1">3.5</a>, men vad jag vet hade Chrome detta redan hösten 2008, alltså ett halvår innan IE8. Att påstå att IE8 är unikt med detta är med andra ord rent struntprat.</p><h2 id=enkel-att-anv-nda>Enkel att använda</h2><blockquote><p>Features like Accelerators, Web Slices and Visual Search Suggestions make Internet Explorer 8 easiest to use.</p></blockquote><p>Oj, oj, oj. Var ska jag starta här?</p><ul><li>IE8 <a href=http://www.456bereastreet.com/archive/200902/ie_8_still_does_not_resize_text_sized_in_pixels/ title="IE 8 still does not resize text sized in pixels">förstorar inte text vars storlek är angiven i pixlar</a>.</li><li>IE8 försöker hitta 404:or i 10-15 sekunder innan den säger något.</li><li>IE8 kräver http:// när en annan port än 80 används, tex example.com:8080.</li><li>Adressfältet är i övrigt mycket dumt och gammmalmodigt i jämförelse med Chrome och Firefox.</li></ul><p>Men visst, gammal elller kopierad funktionalitet med nya överdrivet exotiska namn gör det förmodligen litet mindre besvärligt.</p><h2 id=webbstandarder>Webbstandarder</h2><blockquote><p>It's a tie. Internet Explorer 8 passes more of the World Wide Web Consortium's CSS 2.1 test cases than any other browser, but Firefox 3 has more support for some evolving standards.</p></blockquote><p>... and so does Chrome, even more than Firefox. Jag medger att IE8 har bra support för webbstandards, men jag betvivlar att de har bäst stöd med tanke på <a href=http://teddyzetterlund.com/2009/04/16/internet-explorer-8-fieldset-and-legend-bugs/ title="Internet Explorer 8 fieldset and legend bugs">hur fel IE8 tolkar fieldsets</a> och att <a href=http://edskes.net/ie8overflowandexpandingboxbugs.htm title="IE8 overflow and expanding box bugs">IE8 har problem med overflow</a>.</p><p>Stödet för JavaScript är fortfarande en katastrof, men det är åas inte under W3C:s kontroll. Särskilt <a href=http://robertnyman.com/2008/11/04/internet-explorer-8-fix-event-handling-or-dont-release-it/ >Internet Explorer 8 - fix event handling, or don&#39;t release it</a> bör vara intressant läsning.</p><h2 id=utvecklingsverktyg>Utvecklingsverktyg</h2><blockquote><p>Of course Internet Explorer 8 wins this one. There's no need to install tools separately, and it offers better features like JavaScript profiling.</p></blockquote><p>Min egen åsikt: allvarligt talat? Utvecklingsverktygen i IE8 är en <em>katastrof</em>. Odugligt, svårt att använda och omöjliga att hitta i. Det finns kompetenta verktyg som kostar slantar och som också kräver egen installation. Dessa är dock bleka i jämförelse med såväl Chromes som Firefox varianter.</p><h2 id=kompabilitet>Kompabilitet</h2><blockquote><p>Internet Explorer 8 is more compatible with more sites on the Internet than any other browser.</p></blockquote><p>Här säger jag att det är tur för Microsoft att kunder tvingar designers att lägga ner extra tid för att få det att fungera i IE. Skulle alla blåneka den tiden skulle de aldrig våga gå ut med det här.</p><p>Att vara erbjuda bakåtkompabilitet med hemsidor byggda 1994 är inget att vara stolt över. Att erbjuda ett verktyg för att ge alla omoderna tekniker fördel mot de moderna och rekommenderade (<a href="http://www.google.se/search?q=version+targeting&amp;ie=utf-8&amp;oe=utf-8&amp;aq=t&amp;rls=org.mozilla:en-US:official&amp;client=firefox-a">Version targeting</a>) är inte heller något att vara stolt över. Att fortfarande ligga efter andra webbläsare med flertalet år är värt att skämmas för.</p><h2 id=p-litlighet>Pålitlighet</h2><blockquote><p>Only Internet Explorer 8 has both tab isolation and crash recovery features; Firefox and Chrome have one or the other.</p></blockquote><p>Det är en mycket vinklad sanning. Chrome var ffs först med tab isolation i stable version (IE8 hade det i beta1 som förvisso kom före Chrome, men som i bästa fall kunde kallas alfa: läs <a href=http://en.wikipedia.org/wiki/Beta_version#Beta title="Software release life cycle">definition av beta</a>). Firefox har tagit tid på sig för att skapa tab isolation, men kommer att ha det i stable i sommar när 3.5 är redo. Crash recoveryn på Firefox har varit uttalad standard sedan version 2.0. Så IE8 kopierade styrkor från två Open Source-projekt och försöker sälja det som något nytt och unikt.</p><h2 id=inst-llningsbarhet>Inställningsbarhet</h2><blockquote><p>Sure, Firefox may win in sheer number of add-ons, but many of the customizations you'd want to download for Firefox are already a part of Internet Explorer 8 -- right out of the box.</p></blockquote><p>Firefox styrka är dess addons. Det är som att säga att en bil har sämre flytförmåga än en båt för att den inte är tillverkat i för tungt material. Chrome låter jag vara osagt, annat än att jag inte hittat något i IE8 som inte redan finns i Chrome.</p><h2 id=handhavandem-jligheter>Handhavandemöjligheter</h2><blockquote><p>Neither Firefox nor Chrome provide guidance or enterprise tools. That's just not nice.</p></blockquote><p>Här förstår jag ingenting. Vad menar Microsoft? Sedan när behöver en webbläsare "Enterprise tools"? Vadå "guideance"? behövs hjälp och assistans för att surfa är det ett konstruktionsfel snarare än en feature.</p><h2 id=prestanda>Prestanda</h2><blockquote><p>Knowing the top speed of a car doesn't tell you how fast you can drive in rush hour. To actually see the difference in page loads between all three browsers, you need slow-motion video. This one&#39;s also a tie.</p></blockquote><p>Förbannad lögn. Det finns charts som visar att IE8 är likvärdig eller snabbare vid sidladdning, men vid hård profilering av script ligger IE fortfarande hopplöst efter Chrome och Firefox.</p><p>Jag har själv jobbat med profilering och konstaterat att IE7 är 10 gånger så långsam, och IE8 är bättre - ungefär <em>bara</em> 2 gånger så långsam. (Mer om detta kommer i kommande bloggposter då jag jobbar med litet script för det här). IE8 har också som sina föregångare stora problem med att inte hänga sig vid javascript-exekvering. Det går att med tidtagarur mäta hur lång tid det tar att exekvera vissa script. Det behövs ingen slow-motion.</p><p>Sammanfattningsvis: jag skrattar. Ordentligt. Som en sista spik i kistan kan sägas att om IE8 <em>hade</em> glänst över Firefox och Chrome, så hade vi behövt vänta i många år för att bli av med IE7 och IE6. Det finns till och med teorier om att <a href=http://www.quirksmode.org/blog/archives/2009/06/state_of_the_br_1.html title="State of the Browsers — IE edition">IE6 kommer att överleva IE7</a>. Med andra ord: IE8 har redan förlorat, oavsett resultat.</p><p>Uppdatering</p><p>Jag bifogar nedan ett profileringstest där jag kör tre for-loopar i olika utföranden. Mer om detalj finns testets sida <a href="http://madr.se/~ay/labs/app/jstester/?file=loops.xml">Loop performance</a>. Ordningen på bilden: IE8, Chrome, Firefox.</p><p>Samma funktioner på alla tre webbläsare. IE8 <em>påtagligt</em> långsammare under Windows XP Home på en dator från tidigt 2009. Talar sitt tydliga språk.</p>