<!doctype html><html lang=sv><head><meta charset=UTF-8><title>Om Internet Explorer var en bil | Anders Ytterströms hemsida</title><meta name=viewport content="width=device-width"><link rel=stylesheet title="madr.se stilmall" href=/madrse.css><link href=/prenumerera.xml type=application/atom+xml rel=alternate title=madr.se><link rel=canonical href=https://madr.se//2007/20/ ><meta property=og:title content="Om Internet Explorer var en bil"><meta property=og:type content=article><meta property=og:url content=https://madr.se//2007/20/ ><meta property=og:image content=https://sv.gravatar.com/avatar/981e98db0f85baaa05dddd1ee46a3276><meta property=og:site_name content="Anders Ytterströms hemsida"></head><body><a href=#content class=skiplink>Hoppa till innehåll</a><header><a href=/ rel=home>madr.se</a><nav><a href=/bl/ >🤘 Brütal Legend</a> <a href=/evenemang/ >📅 Evenemang</a> <a href=/om/ >🤷‍♂️ Om</a> <a href=http://broken-close-swan.gigalixirapp.com/live>🎲 RISK</a> <a href=/prenumerera.xml rel=alternate title="Prenumerera via Atom">📣</a></nav></header><main id=content><p class=alert--archived><i>Detta är ett arkiverat inlägg, som importerats hit för referens. Det kan se konstigt ut och innehålla utdaterad information eller inaktuella åsikter.</i></p><article><h1>Om Internet Explorer var en bil</h1><footer><time>2007-04-15</time> av <a rel=author href=/om><img src=https://sv.gravatar.com/avatar/981e98db0f85baaa05dddd1ee46a3276 alt=porträtt> Anders Ytterström</a></footer><p>En bekant skickade i dagarna en länk till blogginlägget <a href="http://www.wait-till-i.com/index.php?p=65">if Internet Explorer was a car</a>. Jag känner mig så pass fräck idag att jag ger en fri översättning av inlägget:</p><ul><li>En morgon finner du att bilen står på garageuppfarten, och det är omöjligt att flytta på eller bli av med den.</li><li>Motorn startar så fort du närmar dig den, vilket verkar litet konstigt. Men den verkar gå fint nog, så det är i alla fall inget hotfullt.</li><li>Alla andra verkar köra den här bilen, så du ger den ett försök.</li><li>Den är rätt rolig att köra - verkligen busenkelt! Du behöver till exempel inte träffa gaspedalen för att accellera; att röra foten mot pedalen eller trampa på något närliggande räcker.</li><li>Den slänger litet i kurvorna och guppar något förskräckligt på nyare vägar, men det är ett världsligt problem - de som utvecklar den här bilen sitter med all säkerhet och försöker lösa det.</li><li>Av någon anledning läcker taket, och när du frågar andra ägare om lösningar på problemet råder de dig att skaffa en tjock jacka av vattentåligt material. Den bästa jackan tycks vara tillverkad av Symantex™.</li><li>Det finns gott om parkeringsplatser i trakterna, men så fort du vill använda någon av dem dyker det upp en massa reklamskyltar som blockerar vägen. Men skaffar du CowCatcherXP2™ blir du av med dem.</li><li>Efter att ha kört i några mörka alléer täcks vindrutans ena halva av spelhallsreklam med jämna mellanrum. För att råda bukt på dem, påbjuds du att skaffa SpotwareRemoverTowel™. Det tar en stund och flera försök att få rutan ren igen, men det är helt normalt.</li><li>Det händer att du blir omkörd av snabbare bilar som spelar klassisk musik, och mjukt (även på de nyare vägarna) gående bilar med rävsvansar i backspegeln. De ser litet häftiga ut, men varför bry sig? Deras ägare verkar vara knäppgökar.</li><li>När du tittar litet närmare ser du att ägarna har utrustat sina bilar med tillbehör som ökar bilens komfort vid användning. De berättar att de fått dessa från "Extension shops" där allt ges bort gratis. När du frågar efter detsamma, får du höra att det kostar pengar.</li><li>Om du parkerar i garaget och stänger bildörren för att underhålla den, får du ett meddelande där du verkligen är rådd att befinna dig ute på vägen vid reparation och underhåll.</li><li>När du målar bilen eller vill byta mot bekvämare stolar, inser du snabbt att färgen aldrig täcker riktigt hela bilen och att stolarna nätt och jämt sitter där de ska om du tillför en massa självhäftande tejp. Å andra sidan är det plättlätt att ändra färg på däcken och att få nummerskylten att övergå från svart till vitt.</li></ul><p>Några kommentatörer gav även några kompletterande egenskaper av bilen:</p><ul><li>Att tanka bilen är litet klurigt. Kom ihåg att bilen, till skillnad från andra bilar, inte går på standardbränsle utan behöver särskilt bränsle. Standardbränsle får bilen att gå för fort hela tiden eller bete sig konstigt. Finns det inga småmjuka bensinmackar i din stad, och du tvingas använda standardbränsle, måste du tillföra alternativa "Hack". Du måste också vara noga med att berätta vilken bilmodell du skall välja bränsle med tillhörande hack för.</li><li>Även om bilen guppar som den gör på nyare vägar, är stötdämparna så pass mjuka att du inte märker av det alls.\</li><li>Vindrutetorkarna beter sig underligt - endast de bakre tycks fungera som de ska.</li><li>Att ta med passagerare är också litet svårt, då bilen har tre dörrar och inte har framsäten som kan vikas fram.</li><li>När du vevar upp rutan, lyckas fönstret aldrig gå ända upp. Och är fönstren i PNG-glas kan det vara litet svårt att urskilja något ur dem.\</li></ul></article></main><footer><p><a href=https://creativecommons.org/licenses/by-sa/4.0/ lang=en>CC BY-SA 4.0</a> av Anders Ytterström sedan dec 2006. <a rel=alternate href=/prenumerera.xml>Prenumerera</a>.</p></footer></body></html>