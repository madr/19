<p>För några veckor sedan fick jag äran att besöka en fysisk skivaffär i Göteborg. På ett stort bord hittade jag Mistelteins &quot;Rape in Rapture&quot;. Jag har aldrig hört talats om bandet. Anledningen till att den fångade mitt intresse var att den var märkt med No Fashions logga.</p><p>Jag har bara bra erfarenheter av No Fashion. De har mycket guldkorn från nittiotalets döds- och blackmetalscen. Jag äger riktiga måste-ha-plattor av Dissection, Unanimated, Katatonia och Merciless, samtliga utgivna av No Fashion. Jag bestämde mig därför för att ge &quot;Rape in Rapture&quot; en chans.</p><p>Mycket riktigt var det en riktig kanonplatta. Musiken är i Dimmu Borgirs anda, fast med en mer opolerad och undergroundsbestyckad produktion. Pompigt, simpelt och stabilt.</p><p>Så återigen har jag fått det bekräftat: No Fashion är ett pålitligt kvalitetsmärke. Jag bestämde mig för att ta reda på mer om labeln, men till min förvåning hittar jag <em>ingenting</em> när jag googlar. Det enda som dyker upp är förteckningar över utgivna skivor (ca 30), men aldrig någon egen hemsida eller information om själva bolaget.</p><p>Är det helt enkelt så att bolaget har dött? Eller rentav blivit uppköpta?</p><p>Via CDON och ute i välsorterade skivbutiker finns fortfarande skivor med No Fashion. Har dessa envist hängt kvar, eller är de i nytryck?</p><p>Min Mistelteinplatta släpptes 2000, så fram tills dess är det i alla fall ett existerande bolag.</p><p>Hjälp mig gärna med detta. :)</p>