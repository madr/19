<!doctype html><html lang=sv><head><meta charset=UTF-8><title>Inspelningsrapport från BPS | Anders Ytterströms hemsida</title><meta name=viewport content="width=device-width"><link rel=stylesheet title="madr.se stilmall" href=/madrse.css><link href=/prenumerera.xml type=application/atom+xml rel=alternate title=madr.se><link rel=canonical href=https://madr.se//2008/77/ ><meta property=og:title content="Inspelningsrapport från BPS"><meta property=og:type content=article><meta property=og:url content=https://madr.se//2008/77/ ><meta property=og:image content=https://sv.gravatar.com/avatar/981e98db0f85baaa05dddd1ee46a3276><meta property=og:site_name content="Anders Ytterströms hemsida"></head><body><a href=#content class=skiplink>Hoppa till innehåll</a><header><a href=/ rel=home>madr.se</a><nav><a href=/bl/ >🤘 Brütal Legend</a> <a href=/evenemang/ >📅 Evenemang</a> <a href=/om/ >🤷‍♂️ Om</a> <a href=http://broken-close-swan.gigalixirapp.com/live>🎲 RISK</a> <a href=/prenumerera.xml rel=alternate title="Prenumerera via Atom">📣</a></nav></header><main id=content><p class=alert--archived><i>Detta är ett arkiverat inlägg, som importerats hit för referens. Det kan se konstigt ut och innehålla utdaterad information eller inaktuella åsikter.</i></p><article><h1>Inspelningsrapport från BPS</h1><footer><time>2008-04-07</time> av <a rel=author href=/om><img src=https://sv.gravatar.com/avatar/981e98db0f85baaa05dddd1ee46a3276 alt=porträtt> Anders Ytterström</a></footer><p>Det är nu knappt tio veckor sedan <a href=/blog/71>inspelningen av Hägran inleddes</a>. De senaste dagarna har erbjudit gynnsamma förhållanden för skapande, och jag kan meddela att Imperium, en av mina personliga favoriter, nu har spelats in färdigt sånär som på sång.</p><p>Imperium är en av de allra första låtarna som skrevs, och har funnits i mitt bakhuvud i nästan fem år; stycket är sålunda äldre än Hägranprojektet i sig självt. Problemet har varit att fånga den rätta känslan och komma i rätt sinnesställning för att kunna repa och att koppla in en bandare dessutom har inneburit ännu större utmaning. Det känns därför mycket bra att detta musikstycke skulle bli klart först i Hägrans första inspelningsetapp.</p><p>Jag har redan inlett grovinspelningar på de andra spåren, och det känns fullt möjligt att göra en slutlig inspelning på en eller rentav två spår till inom de närmaste två veckorna. Ovan moln är dock ett stycke som jag förknippar mycket till mig själv, vilket gör att denna på förhand känns som den svåraste att slutföra. Det är så mycket känslor från min närmaste dåtid i det stycket att jag lägger stor vikt på att det skall bli <em>bra</em>.</p><p>Som ni märker talar jag om inspelning av <em>instrument</em>, vilket utesluter sång. Detta beror på att jag ännu inte slutfört författandet av sångtexter, samt inte har den teknik som kommer att krävas för min bild av hur jag vill använda sång på min musik. Till min hjälp har jag dokumentären <a href=http://www.zenofscreaming.com/ >Zen of Screaming</a> för att träna.</p><p>Att ta in fler på sång är såklart inte heller uteslutet.</p></article></main><footer><p><a href=https://creativecommons.org/licenses/by-sa/4.0/ lang=en>CC BY-SA 4.0</a> av Anders Ytterström sedan dec 2006. <a rel=alternate href=/prenumerera.xml>Prenumerera</a>.</p></footer></body></html>