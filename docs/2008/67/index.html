<p><strong>Spoiler:</strong> Detta inlägg är ej politiskt korrekt. Jag ber om ursäkt för starkt språk.</p><p>Jag var inte särskilt övertygad av att IE8 klarade Acid2-testet. Likväl kände jag ett svagt pirrande i magen av förväntning inför IE8. Jag lät ett litet, mycket svagt hopp om en bättre framtid i mitt yrke byggas upp. Och ikväll försvann <em>allt</em> åt helvete.</p><p>IE8 har en ny &quot;feature&quot; som tar ner webbläsarsniffning på HTML-nivå ytterligare en gång (Conditional comments är dess föregångare). För alla standardsmedvetna HTML-dokument som inte har det <code>meta</code>element som sköter sniffandet kommer IE8 att nedgradera sin renderingsmotor till IE7. Detta innebär att det så efterlängtande standardsstödet i IE8 uteblir för alla sidor som <em>följer</em> standarder.</p><p>Motiveringen för detta nya &quot;superstandardsläget&quot;, som det kommit att kallas, kan sammanfattas genom den här korta historiken.</p><ol><li>Lama ursäkter till webbutvecklare (LUW) bygger dåliga hemsidor, dålig som i &quot;standards är jobbigt&quot;.</li><li>Några LUW gjorde läxan, blev Seriösa webbutvecklare och byggde korrekta hemsidor. Några LUW fortsatte som förut, då de inte ansåg att de hade något ansvar.</li><li>Webbläsare ville leka förlåtande blåögd curlingförälder, utryckte &quot;alla skall med!&quot; och skapade två visningslägen: <em>Standardläge</em>, där de seriösa webbutvecklarnas hemsidor visades, och <em>Quirksläget</em>, som gjorde att LUW fick en ursäkt att fortsätta misshandla Internet med sitt skräp.</li><li>Världens största webbläsare tillgodoser webbutvecklare med ett standardsläge som suger kuk.</li><li>Det kukiga standardsläget blir stillastående i <em>sex</em> år.</li><li>De seriösa webbutvecklarna hittar nya vägar. En <em>majoritet</em> av de seriösa webbutvecklarna väljer att ta det kukiga standardläget som enda referens vid nyutveckling och blir därmed LUW. Somliga vet bättre och blir webbstandardsadvokater, WSA. Tidigare LUW lever i ignorans och pillar navelludd.</li><li>Världens största webbläsare släpper ett nytt standardsläge som <em>nästan</em> följer standarden.</li><li>De nyare LUW:s hemsidor sedan sex år tillbaka kraschar skoningslöst, LUW:s inser inte varför. Äldre LUW:s pillar fortfarande navelludd i quirkläget.</li><li>WSA är lika låsta som förut, och börjar tappa tålamodet.</li></ol><p>När IE8 klarade Acid2, trodde jag att WSA som utstått sådant elände så länge skulle få upprättelse. LUW:ar skulle tvingas in på rätt spår för att få köra standardsläge, eller välja att gå till quirksläge.</p><p>IE8 spottar istället alla WSA i ansiktet och ger LUW en ursäkt att fortsätta skriva skitkod.</p><p>Det värsta är dock att många WSA tycker att det hela är en jättebra idé, och vill se att liknande funktionalitet skall införas hos övriga webbläsare.</p><p>Utvecklarna för Gecko, Presto och WebKit kommer att göra det samma natt som det står klart att en majoritet vill ha det. Det är så dessa fungerar: vad folk vill ha, utvecklar dem. Och det fort.</p><p>Det gör verkligen ont. Varför skall LUW få förbli dåliga webbutvecklare, samtidigt som WSA måste anpassa sig? Det borde vara tvärtom.</p><p>Det är orättvist.</p><p>Vidare läsning</p><ul><li><a href=http://blogs.msdn.com/ie/archive/2008/01/21/compatibility-and-ie8.aspx>Compatibility and IE8</a></li><li><a href=http://alistapart.com/articles/beyonddoctype>Beyond DOCTYPE: Web Standards, Forward Compatibility, and IE8</a></li><li><a href=http://snook.ca/archives/browsers/version_targeting_ie8/ >IE8 to include version targeting</a></li></ul>