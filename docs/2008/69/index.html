<p><a href=http://www.idg.se/2.1085/1.142951>Den typiska svenska bloggaren presesenterad av IDG.</a> Litet kul läsning. Vissa saker skrämmer mig dock. Andra gör mig glad.</p><blockquote><ul><li>Läser 1-5 bloggar om dagen.</li><li>Spenderar 1 timma per vecka med att läsa bloggar.</li><li>Använder aldrig en RSS-läsare för att läsa bloggar.</li><li>Har aldrig klickat på en annons på en blogg.</li><li>Har inte annonser på sin blogg.</li></ul></blockquote><p>De första två punkterna är aningen motsägelsefulla. Jag läser själv 2-3 bloggar dagligen och uppåt 10 veckovis, och spenderar utan problem en timme <em>dagligen</em> åt bloggar.</p><p>Att ingen använder RSS-läsare bekräftar bara att IE fram till version 7 (efter ramaskri hos såväl användare som utvecklare) fördummat en stor del av bloggsfären genom att inte stödja aktiva bokmärken eller har medföljande RSS-läsare.</p><p>Mitt bloggläsande hade tagit dubbelt så lång tid om jag inte hade haft RSS som strateg över mitt bloggläsande, och jag kan inte förstå hur någon efter att ha provat RSS kan avsäga sig den bekvämligheten. Det känns som att ren okunskap är en rimlig förklaring.</p><p>Annonser i bloggar är onda, ja. Skönt att se att mobben delar min uppfattning om det, dessutom genom att aktivt låta bli att klicka på annonser. Det borde ta död på många pengakåtas idéer att slänga in google adWords och tro att folk klickar där som ett alternativt sätt att donera pengar till webbplatsen.</p><p>Jag avviker från mallen</p><p>Jag är man, några år för gammal. Jag läser fler bloggar än medel. Jag spenderar relativt mycket tid åt att läsa bloggar, också på dagstid. Vardagsbetraktelser är störttråkigt; jag föredrar bloggar om mina intressen. Jag använder RSS-läsare för att sortera ut ointressant material, och går till siten för att läsa hela artikeln och följa diskussionen i kommentarer. Jag bloggar max två gånger i veckan, sällan mer än tio bloggar per månad.</p><p>Å andra sidan är jag medlem i Technorati, bloggar för att jag gillar det, har inget emot att få kontakt om mina ämnen och använder <a href=https://addons.mozilla.org/en-US/firefox/addon/1865 title="Firefox extension">adBlock plus</a> för att uteslutande porta annonser från att ens laddas på sidor jag besöker. Det sista lär dock knappast intressera medelbloggaren, eftersom jag utgår från att dessa inte använder något annat än Internet Explorer.</p>